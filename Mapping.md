## Eerste mapping op de bestaande basisregistraties

In het in hoofdstuk 3 beschreven denkraam bestaat voor een groot deel uit objecttypen die nu al in bestaande (basis)registraties zijn opgenomen.  Het onderscheid tussen fysieke objecttypen en functionele objecttypen in de SOR zal echter leiden tot een herschikking van een aantal bestaande objecttypen in de BAG, de BGT, de WOZ (objectendeel) en de BRT. In dit hoofdstuk is voor wat betreft de objecttypen een eerste mapping uitgewerkt tussen de inhoud van de bestaande basisregistraties en het in dit document beschreven voorstel voor de inhoud van de samenhangende objectenregistratie. Doelstelling van deze mapping is om een eerste indruk te geven van de wijze waarop de objecten vanuit de bestaande registraties een plaats zullen krijgen in de samenhangende objectenregistratie. Het betreft dus nog niet een volledige uitwerking. Zo heeft er nog geen mapping plaatsgevonden voor de verschillende inrichtende elementen vanuit de BGT. Ook heeft nog geen uitwerking plaatsgevonden van de eigenschappen van de verschillende objecttypen. De verdere uitwerkingen zullen worden opgepakt in het kader van het vervolgtraject.

### Fysieke objecttypen
De mapping op de bestaande basisregistraties van de fysieke objecttypen, die van belang zijn voor het criterium dat Nederland op maaiveldniveau voor 100% bedekt moet zijn met fysieke objecttypen, levert het volgende eerste resultaat op:

|SOR-objecttype      |huidige BR     |object             |
|--------------------|---------------|--------------|
|verhardingsobject	 |BGT	         |wegdeel       |
| 	                 |BGT	         |onbegroeid terreindeel|
|                 	 |BGT	         |ondersteunend wegdeel|
|groenobject	     |BGT	         |begroeid terreindeel|
|	                 |BGT	         |ondersteunend wegdeel|
|waterobject	     |BGT	         |waterdeel|
|onbepaald terreindeel	|BGT	     |onbegroeid terreindeel; erf|
|gebouwblok          | BRT           |gebouw|
|gebouw 	         |BGT	         |pand|
| 	                 |BGT	         |overig bouwwerk|
|       	         |BAG	         |pand|
|bouwlaag 	         |WOZ	         |-|
|installatie/voorziening |BGT	     |gebouwinstallatie|
|toegangsdeur        |-	             |-|
|overbruggingsdeel	 |BGT	         |overbruggingsdeel|
|tunneldeel	         |BGT	         |tunneldeel|
|kunstwerkdeel	     |BGT	         |kunstwerkdeel|
|constructie	     |BGT	         |overig bouwwerk|
|scheiding	         |BGT	         |scheiding|

-	**Verhardingsobject**
In het SOR ‘verhardingsobject’ komen de BGT|IMGeo objecttypen ‘Wegdeel’, ‘Onbegroeid terreindeel’ en ‘Ondersteunend wegdeel’ samen. Dit betreft dan alleen het deel met de fysieke voorkomens verharding van deze objecttypen (zoals asfalt of gebakken klinkers). De functie typeringen van de BGT|IMGeo Wegdelen (zoals rijbaan lokale weg of fietspad) en van de BGT|IMGeo Ondersteunende wegdelen (zoals verkeerseiland en berm) komen terug als functionele objecttypen in de SOR.

-	**Groenobject**
In het SOR ‘groenobject’ komen het BGT|IMGeo objecttype ‘Begroeid terreindeel’ en ‘Ondersteunend wegdeel’ samen. De typering van het object ‘Begroeid terreindeel’ in de BGT|IMGeo bestaat uit fysieke voorkomens (zoals, loofbos, bouwland en groenvoorziening). Voor het ‘Ondersteunend wegdeel’ in de BGT|IMGeo is dit alleen het fysieke voorkomen groenvoorziening.

-	**Onbepaald terreindeel**
Het SOR objecttype ‘onbepaald terreindeel’ is het ‘erf’ uit BGT|IMGeo.  Om exact te zijn: het objecttype ‘Onbegroeid terreindeel’ met als typering fysiek voorkomen erf uit BGT|IMGeo. Wat in de BGT|IMGeo ‘erf’ was wordt in de SOR een zelfstandig fysiek objecttype. Dit geldt voor de BGT objecten ‘erf’ die niet nader worden ingewonnen. Er zijn ook BGT objecten ‘erf’ die in de SOR wel nader moeten kunnen worden ingewonnen omdat bijvoorbeeld detaillering van dit terreindeel nodig is voor de uitvoering van wettelijke taken of het oplossen van maatschappelijke opgaven (zoals de inzet van hulpdiensten en klimaatadaptatie). In dat geval wordt in de SOR dit terreindeel opgenomen als verhardingsobject en/of groenobject en/of waterobject en/of bebouwing.

-	**Waterobject**
Het SOR ‘waterobject’ is het BGT|IMGeo objecttype ‘waterdeel’. De typering van dit objecttype in BGT|IMGeo geeft bijvoorbeeld aan of het een watervlakte of waterloop betreft. Typering ‘haven’ is typisch functioneel en komt dan ook terug bij de functionele objecttypen.

-	**Gebouwblok, Gebouw, Bouwlaag, installatie/voorziening en toegangsdeur**
In de SOR zal worden gewerkt met een vernieuwd gebouwmodel. Op basis van de eerste beschrijving van dit vernieuwde gebouwmodel raakt dit aan de BGT|IMGeo objecttypen ‘pand’, ‘overig bouwwerk’ en ‘gebouwinstallatie’, aan het BAG objecttype ‘pand’ en aan het objecttype ‘gebouw’ uit de BRT. Ook raakt het aan enkele WOZ-deelobjecten uit de WOZ-administratie.

-	**Overbruggingsdeel** 
Het SOR ‘overbruggingsdeel’ is het BGT|IMGeo objecttype ‘overbruggingsdeel’. De typering van dit objecttype in BGT|IMGeo geeft bijvoorbeeld aan om welk type overbruggingsdeel het gaat en bij welk type overbrugging het deel hoort.

-	**Tunneldeel**
Het SOR ‘tunneldeel’ bestaat uit het BGT|IMGeo ‘tunneldeel’.

-	**Kunstwerkdeel**
Het SOR ‘kunstwerkdeel’ bestaat uit het BGT|IMGeo objecttype ‘kunstwerkdeel’.

-	**Scheiding**
Het SOR-objecttype ‘scheiding’ bestaat uit het BGT|IMGeo objecttype ‘(overige-)scheiding’.

-	**Constructie**
Het SOR-objectype ‘constructie’ bestaat uit de verschillende bouwwerken uit BGT|IMGeo die geen plaats hebben gekregen bij het SOR-objecttype gebouw. 

## Functionele Objecttypen 
De mapping op de bestaande basisregistraties van de functionele objecttypen levert het volgende eerste resultaat op:

|SOR-objecttype      |huidige BR     |object             |
|--------------------|---------------|--------------|
|verblijfsobject	 |BAG 	         |verblijfsobject       |
|gebouwzone	         |WOZ	         |WOZ-deelobject (deels)|
|functioneel gebied	 |BGT	         |functioneel gebied|
| 	                 |BGT	         |ondersteunend wegdeel|
| 	                 |BGT	         |ondersteunend waterdeel|
|weg verbinding	     |NWB	         |verbinding|
|spoor verbinding	 |BGT	         |wegdeel; spoor|
|waterweg verbinding |               ||	 	 
|knooppunt	         |NWB	         |node|

-	**Verblijfsobject en gebouwzone**
Als onderdeel van een vernieuwd gebouwmodel is er met hoge waarschijnlijk sprake van een SOR ‘verblijfsobject’. Deze is vergelijkbaar met het IMBAG objecttype ‘verblijfsobject’. In het verplichte en gestandaardiseerde deel van de SOR worden de verblijfsobjecten in de vorm van puntgeometrie vastgelegd. In het vrijwillige maar wel gestandaardiseerde deel van de SOR kunnen de verblijfsobjecten in de vorm van vlakgeometrie of een volume vrijwillig worden vastgelegd. De gebouwzone behoeft nog nadere detaillering, maar kent raakvlakken met een gedeelte van de bestaande WOZ-deelobjecten uit de WOZ-administratie.

-	**Functioneel gebied** 
Het SOR objecttyope ‘functioneel gebied’ bestaat uit de BGT|IMGeo objecttypen ‘Functioneel gebied’, ‘Ondersteunend wegdeel’ en ‘Ondersteunend waterdeel’. Dit betreft uitsluitend het gedeelte met de functie typeringen van deze objecttypen in BGT|IMGeo (zoals recreatie:park, berm en oever/slootkant), eventueel aangevuld met nieuwe typeringen. Daarnaast is ook de typering haven, van het objecttype ‘waterdeel’ uit de BGT|IMGeo een functioneel gebied in de SOR. Bij functionele gebieden bestaat er ook een duidelijke relatie met tal van functionele objecttypen in de BRT. Deze relatie zal in het vervolg verder worden uitgewerkt.

-	**Netwerk voor wegen, water en spoor**
In de SOR worden opgenomen objecttypen die de netwerktopografie van wegen, water en spoor vormen. Concreet gaat het bij netwerken over de objecttypen ‘verbindingen’ en ‘knooppunten’.  Netwerken zijn een nieuw onderdeel in de SOR, behalve voor spoor. Het netwerk voor spoor in de SOR is in de BGT|IMGeo vergelijkbaar met het objecttype ‘spoor’. Voor wegen in de SOR is er een netwerk beschikbaar in het Nationaal Wegen Bestand (NWB). En voor water in de SOR wordt gedacht aan het netwerk zoals nu deels in het Nederlands Hydrologisch Instrumentarium (NHI) beschikbaar is. Belangrijke eis die aan netwerken gesteld wordt is dat deze moet zijn gelegen boven op de geometrie van daarvoor vooraf aangewezen fysieke objecttypen. De mapping van de verschillende beschikbare netwerken zal in het vervolg verder worden uitgewerkt.

## Registratieve objecttypen
De mapping op de bestaande basisregistraties van de registratieve objecttypen levert het volgende eerste resultaat op:

|SOR-objecttype      |huidige BR     |object             |
|--------------------|---------------|--------------|
|woonplaats      	 |BAG 	         |woonplaats    |
|openbare ruimte	 |BAG	|openbare ruimte|
|nummeraanduiding 	 |BAG	|nummeraanduiding|
|standplaats	     |BAG	|standplaats|
|ligplaats	         |BAG	|ligplaats|
|Wijk	 	         |||
|Buurt	 	         |||
|landsgrens	         |BRK	|landsgrens|
|provinciegrens	     |BRK	|provinciegrens|
|waterschapsgrens	 |	||
|gemeentegrens	     |BRK	|gemeentegrens|


-	**woonplaats, nummeraanduiding, ligplaats, standplaats**
Deze objecttypen komen in principe volledig overeen met de huidige BAG objecttypen.

-	**openbare ruimte**
Het huidige BAG objecttype ‘openbare ruimte’ wordt in de SOR op een iets andere wijze vormgegeven. Hierbij is het de bedoeling om in het verplichte en gestandaardiseerde deel van de SOR de benamingen van openbare ruimten die behoren bij de typen weg, spoorbaan en water voor de vindbaarheid te koppelen aan de bij de begrenzing van de openbare ruimte passende netwerksegmenten. In het vrijwillige maar wel gestandaardiseerde deel van de SOR kunnen deze openbare ruimten in de vorm van vlakgeometrie vrijwillig worden vastgelegd. In het vervolg zal daarnaast nog gekeken moeten worden naar de mogelijke typering van openbare ruimten. Vooralsnog wordt eraan gedacht de typering ‘administratief gebied’ te laten vervallen.

-	**wijk en buurt**
Een nieuw onderdeel in het verplichte en gestandaardiseerde deel van de SOR is een territoriale indeling van het grondgebied van een gemeente op niveau van wijken en buurten. In de huidige BAG kan de naamgeving van deze objecten door de bronhouder al zijn opgenomen als openbare ruimte van het type administratief gebied. Nader onderzoek is nodig om te bepalen hoe wijk en buurt als objecttype gaan worden opgenomen in de SOR.

-	**bestuurlijke gebieden**
Gebieden afgebakend door rijks-, provincie- of gemeentegrens, zoals vastgesteld door daartoe bij wet aangewezen organen, zijn nu nog opgenomen in de BRK. Gebieden afgebakend door een waterschapsgrens kennen op dit moment nog geen duidelijke bron. In het vervolg is daarom nader onderzoek nodig om te bepalen welke waterschapsgrenzen hiervoor gebruikt zullen gaan worden en waar deze op dit moment worden geregistreerd.

